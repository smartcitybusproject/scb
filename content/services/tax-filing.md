---
title: 'Πλατφόρμα Smart City Bus'
date: 2018-11-18T12:33:46+10:00
icon: 'services/service-icon-6.png'
draft: false
featured: true
weight: 6
heroHeading: ' Πλατφόρμα Smart City Bus'
heroSubHeading: ''
heroBackground: 'services/service2.jpg'
---

Η πλατφόρμα SmartCityBus θα περιλαμβάνει εφαρμογή για έξυπνα κινητά τηλέφωνα, την οποία θα χρησιμοποιούν οι επιβάτες για να εκδηλώσουν την επιθυμία τους να μετακινηθούν (και θα μπορεί να συνδέεται με ηλεκτρονική υπηρεσία αγοράς εισιτηρίου). Μέσω της εφαρμογής αυτής, οι επιβάτες θα μπορούν να αναζητούν τα τρέχοντα δρομολόγια, να μοιράζονται τις τρέχουσες θέσεις τους (με χρήση GPS), να δηλώσουν την πρόθεσή τους να χρησιμοποιήσουν συγκεκριμένη γραμμή και στάση κάποια συγκεκριμένη ώρα, κατά την παρουσία τους στη στάση ή και πριν μεταβούν σε αυτή, και τέλος να δίνουν μια εκτίμηση του αριθμού των επιβατών που περιμένουν στην ίδια στάση με αυτούς. Τα δεδομένα αυτά θα τροφοδοτούνται στους αλγορίθμους ανάλυσης και στο αποθετήριο δεδομένων και η αποτελεσματική χρήση τους θα ενθαρρύνει το επιβατικό κοινό να συνδράμει ουσιαστικά στην ακριβή καταγραφή τους και σε μη άσκοπη ή κακεντρεχή χρήση της εφαρμογής. Από την εφαρμογή αυτή θα μπορούν επίσης οι δυνητικοί επιβάτες να ενημερώνονται με ακρίβεια για την ώρα άφιξης των οχημάτων. Η πλατφόρμα SmartCityBus θα περιλαμβάνει επίσης εφαρμογή για τα οχήματα, μέσω της οποίας θα ενημερώνονται οι οδηγοί για τα τρέχοντα δεδομένα από IoT συσκευές όσον αφορά το δρομολόγιό τους και θα λαμβάνουν οδηγίες από το κέντρο ελέγχου. Τέλος, η πλατφόρμα θα περιλαμβάνει μία εφαρμογή ελέγχου σε πραγματικό χρόνο των δρομολογίων, της ζήτησης των επιβατών και των συνθηκών μέσω των δεδομένων IoT, για το κέντρο ελέγχου της εταιρίας ΜΜΜ (σταθμαρχείο). Θα σχεδιαστούν και θα εφαρμοστούν διεπαφές (APIs) μέσω των οποίων όλες οι εφαρμογές θα επικοινωνούν με τα υπόλοιπα μέρη του συστήματος (Πλατφόρμα IoT, Αποθετήριο Δεδομένων, Αλγόριθμοι Ανάλυσης) καθώς και μέθοδοι και αλληλεπίδρασης ανθρώπου-μηχανής. Κάποιες από τις προτεινόμενες λειτουργίες έχουν συζητηθεί σε ερευνητικό επίπεδο (π.χ. η κλήση λεωφορείου από επιβάτες που περιμένουν σε στάσεις και η χρήση του λεωφορείου σαν mobile sensor platform προτείνεται στο Living Lab Bus1), ωστόσο (α) δεν φαίνεται να υπάρχει κάποιο προϊόν βασισμένο σε αυτά και (β) υπάρχουν πλευρές (π.χ. ανάλυση μεγάλων δεδομένων με στόχο τον δυναμικό και μακροπρόθεσμο σχεδιασμό δρομολογίων) που διαφοροποιούν το SmartCityBus και προσθέτουν στην καινοτομία.
