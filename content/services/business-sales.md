---
title: 'Καινοτομίες Προγράμματος'
date: 2018-11-28T15:15:26+10:00
icon: 'services/service-icon-3.png'
featured: true
weight: 2
draft: false
heroHeading: 'Καινοτομίες Προγράμματος'
heroSubHeading: ''
heroBackground: 'services/service1.jpg'
---

1. **Καινοτομία 1:** Σχεδιασμός και υλοποίηση εφαρμογών που προτρέπουν στους επιβάτες να δηλώνουν την πρόθεσή τους να μετακινηθούν σε συνδυασμό με τη γεωγραφική τους θέση και τον εκτιμώμενο αριθμό επιβατών στις στάσεις, καθώς και λύσεων για την αυτόματη μέτρηση και έλεγχο του φόρτου των οχημάτων και περιβαλλοντικών δεδομένων μέσω ειδικών συσκευών ΙοΤ, όπως αισθητήρων παρουσίας και απαρίθμησης επιβατών, ειδικά διαμορφωμένων για λεωφορεία, που θα αναπτυχθούν για τις ανάγκες του έργου.
Καινοτομία  

2. **Καινοτομία 2:** Μοντελοποίηση και ασφαλής αποθήκευση σύνθετης πληροφορίας που αφορά σε μετακινήσεις επιβατών σε ΜΜΜ χωρίς να θίγει την ιδιωτικότητα αυτών. Καταγραφή της ακρίβειας και του φόρτου των δρομολογίων, όπως επίσης και της ζήτησης από επιβάτες για μετακίνηση στο χώρο και στο χρόνο. Οργάνωση των δεδομένων σε δύο επίπεδα: προσωρινή για την πρόσφατη πληροφορία με στόχο την αποτελεσματική ανάλυσή της σε πραγματικό χρόνο και μόνιμη για την ιστορική πληροφορία μεγάλου όγκου.
Καινοτομία  

3. **Καινοτομία 3:** Μελέτη και εφαρμογή καινοτόμων μεθόδων για την ταχύτατη διασύνδεση και διαχείριση IoT συσκευών επί λεωφορείων και στάσεων καθώς και ανάλυσης των δεδομένων τους σε πραγματικό χρόνο για την δραστική βελτίωση της εκτίμησης ώρας άφιξης λεωφορείων σε στάσεις, επιτρέποντας καλύτερο προγραμματισμό και διαχείριση χρόνου από πλευράς των πολιτών, αλλά και αύξηση του βαθμού ικανοποίησης της υπηρεσίας των ΜΜΜ. Πλήρως αυτοματοποιημένη εξαγωγή συμπερασμάτων και πρόταση δράσεων για βελτίωση των υπηρεσιών.  

4. **Καινοτομία 4:** Σχεδιασμός και εφαρμογή καινοτόμων μεθόδων για την ανάλυση των ιστορικών δεδομένων και την εξόρυξη γνώσης από αυτά, ώστε να αναδεικνύονται ο βαθμός εξυπηρέτησης των επιβατών και αξιοποίησης του στόλου, η καταλληλότητα των τακτικών δρομολογίων και των θέσεων και του αριθμού των στάσεων, οι τάσεις αύξησης ή μείωσης της χρήσης (δηλαδή των απαιτήσεων) ανά περιοχή, δρομολόγιο και χρονική περίοδο.  

5. **Καινοτομία 5:** Ανάπτυξη πρωτοποριακών μοντέλων αυτόματου σχεδιασμού τακτικών δρομολογίων και θέσεων των στάσεων, με χρήση μηχανικής μάθησης. Τα μοντέλα θα βασίζονται στα ιστορικά δεδομένα και στις τάσεις που καταγράφονται όσον αφορά τις μετακινήσεις και την ζήτηση.  

6. **Καινοτομία 6:** Μελέτη και εφαρμογή καινοτόμων μοντέλων εμπορικής εκμετάλλευσης συστημάτων καταγραφής δεδομένων μετακίνησης επιβατών και βελτίωσης των υπηρεσιών μαζικής μεταφοράς. 
