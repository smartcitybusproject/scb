---
title: 'Αστικό ΚΤΕΛ Ιωαννίνων'
date: 2018-11-18T12:33:46+10:00
draft: false
weight: 4
heroHeading: 'Αστικό ΚΤΕΛ Ιωαννίνων'
heroSubHeading: ''
heroBackground: ''
thumbnail: 'work/akteli.png'
images: 
---


Η εταιρεία Αστικό ΚΤΕΛ Νομού Ιωαννίνων Α.Ε. δραστηριοποιείται από το 1952 στις αστικές συγκοινωνίες στην ευρύτερη περιοχή των Ιωαννίνων και τα τελευταία έτη στη διαφήμιση και στο τουρισμό.  

• 1952  

Η ιστορία του Αστικού ΚΤΕΛ Ιωαννίνων ξεκινάει το 1952, όταν με το νόμο 2119 συστάθηκαν τα Κ.Τ.Ε.Λ. (Κοινά Ταμεία Εισπράξεων Λεωφορείων) για κάθε νομό και κάθε νησί της Ελλάδας.  

• 1956  

Το 1956 κυκλοφορούν τα πρώτα τέσσερα αστικά λεωφορεία στη πόλη των Ιωαννίνων. Εξυπηρετούν καθημερινά εκατοντάδες πολίτες, με δρομολόγια που πραγματοποιούνται εντός της πόλεως και μέχρι τον Κατσικά και τη Ντραμπάτοβα.  

• 1959   

Από το 1959, σταδιακά έως το 1968, προστίθενται συνολικά άλλα 20 αστικά λεωφορεία και η μετακίνηση με τις αστικές συγκοινωνίες γίνεται πλέον συνήθεια, αλλά και ουσιαστική ανάγκη για τους κατοίκους των Ιωαννίνων.  

• 1968  

Το 1968, με απόφαση του Υπουργείου Συγκοινωνιών, έγινε συγχώνευση όλων των Κ.Τ.Ε.Λ. σε 8 οργανισμούς Κ.Τ.Ε.Υ.Λ. (Κοινά Ταμεία Εισπράξεων Υπεραστικών Λεωφορείων)  

• 1971  

Μέχρι το 1971, οι συγκοινωνίες από τα χωριά έναντι της λίμνης (Λογγάδες, Καστρίτσα κλπ) γινόταν με τα καράβια από τη Ντραμπάτοβα προς το Μώλο (περιοχή "12") και αντίστροφα. Με την κατασκευή του δρόμου όμως στα γύρω από τη λίμνη χωριά, το κράτος παραχωρεί 3 νέες άδειες για αστικά λεωφορεία σε, μέχρι τότε, εκμεταλλευτές καραβιών. Έτσι συνολικά ο στόλος των εντεταγμένων αστικών λεωφορείων στο Αστικό ΚΤΕΛ Ιωαννίνων ανερχόταν σε 27 λεωφορεία.  

• 1973  

Το 1973 ο τρόπος λειτουργίας, μετά τη συγχώνευση των αστικών και υπεραστικών, αποδείχθηκε προβληματικός και με το Νομοθετικό Διάταγμα 102/1973 επανέρχεται το προηγούμενο καθεστώς.  

• 1976   

Από το 1976, άρχισαν να εντάσσονται στο στόλο του Αστικού ΚΤΕΛ Ιωαννίνων και λεωφορεία που ανήκουν στο ίδιο το Κ.Τ.Ε.Λ. (λεωφορεία που δεν ανήκαν μεμονωμένα σε κάποιον ιδιοκτήτη, αλλά στην εταιρία του Κ.Τ.Ε.Λ.).  

• 2003  

Το 2003 με βάση το Ν. 2963/2001 το Αστικό ΚΤΕΛ Ιωαννίνων μετατράπηκε σε Α.Ε. και λειτουργεί με αυτή τη μορφή έως και σήμερα.  

• 2015  

Το 2015 το Αστικό ΚΤΕΛ Ιωαννίνων ιδρύει γραφείο τουρισμού, όπου με στόλο 11 λεωφορείων, εξυπηρετεί από σύντομες μετακινήσεις έως πολυήμερες εκδρομές σε εσωτερικό και εξωτερικό.  

• Σήμερα, ο συνολικός στόλος ανέρχεται σε 48 λεωφορεία, που περιλαμβάνουν κανονικά, αρθρωτά και mini bus λεωφορεία για αστικές συγκοινωνίες.