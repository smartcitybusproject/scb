---
title: 'MLS'
date: 2018-11-18T12:33:46+10:00
draft: false
weight: 2
heroHeading: 'MLS (Making Life Simple) Innovation Inc.'
heroSubHeading: ''
heroBackground: ''
thumbnail: 'work/mls1.png'
images: 
---

Η MLS Ιnnovation Inc. ιδρύθηκε τον Οκτώβριο του 1989 στη Θεσσαλονίκη, με στόχο την έρευνα, το σχεδιασμό, την ανάπτυξη, την παραγωγή και την προώθηση ηλεκτρονικών συσκευών και προϊόντων υψηλής τεχνολογίας, δίνοντας πάντα ιδιαίτερη έμφαση στην καινοτομία.

Στόχος μας είναι να απλοποιήσουμε την καθημερινότητα των πελατών μας, αναπτύσσοντας και ενσωματώνοντας νέες τεχνολογίες σε μοναδικά και εύκολα στη χρήση τους προϊόντα, δημιουργώντας έτσι εμπειρίες οι οποίες κάνουν ευκολότερη την ζωή τους.

Την πρώτη δεκαετία λειτουργίας της, η MLS αναπτύσσει πολλαπλές εφαρμογές λογισμικού αλλά και firmware για διάφορα ηλεκτρονικά προϊόντα, ενώ παράλληλα οι έρευνες της στο χώρο της ασφάλειας και προστασίας κατά της παράνομης αντιγραφής λογισμικού οδηγούν στην πρωτοποριακή μέθοδο κλειδώματος CD-ROM LaserLock™.  

Το 1999, η Εταιρεία κατακτά για το LaserLock™ το Χρυσό Πανευρωπαϊκό Βραβείο Τεχνολογίας και τον Μάιο του 2001 εισάγεται στο Χρηματιστήριο Αθηνών.

Μετά την κυκλοφορία της πρώτης εφαρμογής αναγνώρισης φωνής και τεχνητής νοημοσύνης το 2004, η MLS λανσάρει το 2006 στην ελληνική αγορά τον καινοτόμο πλοηγό  MLS Destinator Talk&Drive™, που συνδυάζει πλοήγηση με αναγνώριση φωνής, ενώ παράλληλα επεκτείνει τις εργασίες της και στο εξωτερικό και εξάγει στην Τουρκία, Σαουδική Αραβία, Ιορδανία, Χιλή, Μαρόκο και Κύπρο. 

Το 2010, η Εταιρεία αναπτύσσει δια-δραστικούς πίνακες και κερδίζει τον διαγωνισμό του ελληνικού δημοσίου για την προμήθεια τους σε δημόσια σχολεία στην ελληνική επικράτεια.

Το 2012  αποτελεί σταθμό για το μέλλον της Εταιρείας με την κυκλοφορία του πρώτου της κινητού τηλεφώνου MLS IQTalk, το πρώτο ελληνικό Android Smartphone που ενσωματώνει τεχνολογίες αναγνώρισης φωνής και τεχνητής νοημοσύνης.

Η Εταιρεία ακολουθεί τις τεχνολογικές εξελίξεις αξιοποιώντας την τεχνογνωσία των περασμένων ετών και διαθέτει στο καταναλωτικό κοινό το 2013 το πρώτο της tablet ενώ το 2015 κυκλοφορεί στην αγορά την πρώτη ολοκληρωμένη Android έξυπνη τηλεόραση στην οποία είναι ενσωματωμένη η MAIC (MLS Artificial Intelligence Center), εισερχόμενη έτσι σε μία καινούργια αγορά στο πλαίσιο της πολιτικής της για διεύρυνση της γκάμας των εμπορευόμενων προϊόντων προκειμένου να καλύψει περισσότερες ανάγκες των καταναλωτών στον χώρο της οικιακής ψυχαγωγίας.

H ΜAIC αποτελεί από τις σημαντικότερες καινοτομίες στην ιστορία της MLS που ενσωματώνεται πλέον σε όλα τα tablet και κινητά της. Η MAIC εξελίσσει θεαματικά την εμπειρία χρήσης του tablet ή κινητού, αλληλοεπιδρώντας με τον κάτοχό του. Απλά, με μια φωνητική εντολή του χρήστη, η MAIC πραγματοποιεί κλήσεις, αποστολή μηνύματος και email, αναζητά στο διαδίκτυο ή στο YouTube, εντοπίζει, καλεί και πλοηγεί προς ανοιχτά φαρμακεία, νοσοκομεία, τράπεζες, πρατήρια καυσίμων, ενημερώνει για κοντινά πάρκινγκ, κίνηση στο δρόμο, το δελτίο καιρού και μεταφράζει λέξεις ή προτάσεις από τα ελληνικά στα αγγλικά και αντίστροφα.

Το Δεκέμβριο του 2016 η MLS προχωράει στην παρουσίαση και διάθεση στην αγορά της νέας καινοτόμας σειράς κινητών MLS Easy, απευθυνόμενη στο μεγάλο ποσοστό των χρηστών που χρησιμοποιούν ακόμη κινητά τηλέφωνα τεχνολογίας 2G, επιτρέποντας τους να αποκτήσουν πρόσβαση σε υπηρεσίες Internet με τον πιο εύκολο για αυτούς τρόπο. Παράλληλα, το 2016 δημιουργεί το MLS Magic, ένα νέο καινοτόμο προϊόν, το οποίο ανήκει στην κατηγορία των υβριδικών συσκευών (Laptop + Tablet) και διαθέτει δύο λειτουργικά συστήματα (Android και Windows), δίνοντας την δυνατότητα στον χρήστη να χρησιμοποιεί μόνο μία συσκευή για δουλειά και για διασκέδαση.

To 2017 παρουσιάζει στην αγορά το MLS Safe™, που αποτελεί πρωτοπορία στον τομέα της ιδιωτικότητας και της ασφάλειας των προσωπικών δεδομένων.

Τον Ιανουάριο 2019, η MLS Innovation Inc. ανακοινώνει την επίσημη κυκλοφορία της νέας MAIC™ (MLS Artificial Intelligence Center), η οποία αποτελεί την πρώτη -αυτού του τύπου- Ευρωπαϊκή  Πλατφόρμα Τεχνητής Νοημοσύνης και Αναγνώρισης Φωνής.  Πρόκειται για την έξυπνη ψηφιακή βοηθό που έχει ανθρώπινη μορφή, μιλάει και καταλαβαίνει, κάνει εμπλουτισμένο διάλογο. Η νέα πλατφόρμα της MLS αποτελεί το σημαντικότερο και μεγαλύτερο project που έχει υλοποιήσει η εταιρεία στη μέχρι τώρα ιστορία της.

Η εταιρία είναι εισηγμένη στο Χρηματιστήριο Αθηνών από το 2001 και συμμετέχει στο Γενικό Δείκτη του Χρηματιστηρίου Αθηνών (ASE General Index (ASE:IND), στο Δείκτη Μεσαίας Κεφαλαιοποίησης (FTSE/ATHEX Mid Cap) και στο Δείκτη Εταιρειών Τεχνολογίας (FTSE/ATHEX Tech).